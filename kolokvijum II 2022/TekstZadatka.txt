Опште напомене:
- Атрибути не могу бити јавни.
- Написати све потребне јавне методе које ће обезбедити да програм ради (укључујући
конструкторе и деструктор).
- Избећи на сваки начин дуплирање кода у целом пројекту.
- Придржавати се основних принципа објектно оријентисаног програмирања.
Задатак:
Метеоролошка служба прикупља податке о временским приликама и потребна јој је
апликација која ће омогућити чување и анализу колекције ових података. Апликација треба да
буде флексибилна како би могла да користи различите скупове података о временским
приликама и да обезбеди чување произвољног броја ових података. Кориснику ове апликације
потребно је омогућити додавање новог податка на крај колекције (ако је колекција пуна
пријавити проблем). Могуће је обрисати постојећи податак на основу његовог редног броја у
колекцији (ако не постоји податак са задатим редним бројем пријавити проблем). Анализа
треба да обезбеди одређивање и враћање просечне вредности кључног податка о времену за
целу колекцију. Омогућити одређивање и враћање највећег података из колекције на основу
кључног податка о времену. Апликација може да сачува колекцију у датотеку задатог назива
за каснију анализу (ако дође до проблема при чувању колекције пријавити исти). Сачуване
податке је могуће учитати из датотеке задатог назива у нову колекцију и наставити даљи рад
са њом (ако дође до проблема при учитавању података пријавити исти).
Метеоролошка служба жели да провери рад апликације на основу два типа колекција, први
која користи основни податак и друге која користи проширени скуп података о времену.
Основни тип података је реалан број који представља температуру. Проширени скуп података
се састоји од температуре (T), влажности ваздуха (E) и брзине ветра (V) који су сви реални
бројеви. Кључни податак о времену проширеног скупа је субјективни осећај температуре (не
памти се, већ се израчунава) и он се користи за међусобно упоређивање. Субјективни осећај
температуре се одређује на основу формуле TS=T+0.33∙E–0.7∙V–4.0.
Проверити рад апликације за оба скупа података са максимално 8 података у колекцији. За обе
верзије додати барем 5 података, обрисати један податак на основу редног броја, одредити и
приказати просечну вредности кључног податка о времену, издвојити и приказати највећи
податак из колекције, сачувати податке из колекције у датотеку, учитати их у другу колекцију.
Приказати све податке из колекције након додавања и брисања, као и након учитавања у нову
колекцију. Проширити главни програм тако да обезбеди обраду изузетака.